XII. xliv M. TVLLI CICERONIS

1

2

3

XLIV Ser. Asturae iii Id. Mai. a. 709 (45).
CICERO ATTICO SAL.

Et Hirtium aliquid ad te συμπαθῶς de me scripsisse facile
patior (fecit enim humane) et te eius epistulam ad me non
misisse multo facilius; tu enim etiam humanius. Illius 5
librum quem ad me misit de Catone propterea volo di-
vulgari a tuis ut ex istorum vituperatione sit illius maior
laudatio.

Quod per Mustelam agis, habes hominem valde idoneum
meique sane studiosum iam inde a Pontiano. Perfice ιο
igitur aliquid. Quid autem aliud nisi ut aditus sit emptori?
quod per quemvis heredem potest effici. Sed Mustelam id
perfecturum, si rogaris, puto. Mihi vero et locum quem opto
ad id quod volumus dederis et praeterea ἐγγήραμα. Nam
illa Sili et Drusi non satis οἱκοδεο-ποτικὰ mihi videntur. Quid 15
enim? sedere totos dies in villa? Ista igitur malim, primum
Othonis, deinde Clodiae. Si nihil fiet, aut Druso ludus est
suggerendus aut utendum Tusculano.

Quod domi te inclusisti ratione fecisti3 sed, quaeso, con-
fice et te vacuum redde nobis, Ego hinc, ut scripsi antea, 20
postridie Idus Lanuvi, deinde postridie in Tusculano. Con-
tudi enim animum et fortasse vici, si modo permansero.
Scies igitur fortasse cras, summum perendie.

Sed quid est, quaeso? Philotimus nec Carteiae Pom-
peium teneri (qua de re litterarum ad Clodium Patavinum 25
missarum exemplum mihi Oppius et Balbus miserant, se id
factum arbitrari) bellumque narrat reliquum satis magnum.
Solet omnino esse Fulviniaster. Sed tamen, si quid habes.
Volo etiam de naufragio Caniniano scire quid sit.

19 ratione] recte PVesenberg 21 Lanuvi Comedus: Iami
(zLamu') M: Lanuvium Rom. 24 nec Carteiae Mam: nec
cartiui M: nec Cartini Zl : negat artius Boot: nec Carteiae Cn. coni.
Lamb. 28 Fulviniaster ven. Tymcll: fului master M: fulmi-
naster Schmidt: φιλοτίμων μαστὴρ coni. Reid

